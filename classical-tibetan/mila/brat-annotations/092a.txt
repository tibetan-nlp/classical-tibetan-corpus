གསོན་ཚེ་དད་གུས་། ། མ་སྐྱེས་གདུང་ཞལ་བལྟས་པས་ཅི་ལ་ཕན། ། ། ། སྤོང་དག་སྐྱོ་ཤས་ངེས་འབྱུང་མ་སྐྱེས་བྱས་པས་ཅི་ལ་ཕན། ། བདག་པས་གཞན་གཅེས་མི་། ། བསྒོམ་ཁ་བཟང་སྙིང་རྗེས་ཅི་ལ་ཕན། ། ཉོན་མོངས་འདོད་པ་མ་། ། སྤངས་ཞབས་ཏོག་བྱེད་ལོས་ཅི་ལ་ཕན། ། ཅི་གསུང་ཚད་མར་མི་། ། འཛིན་བུ་སློབ་མང་པོས་ཅི་ལ་ཕན། ། ཕན་པ་མེད་པའི་བྱ་བྱེད་དེ། ། གནོད་པར་འགྱུར་བས་ཅོག་གེ་ཞོག ། བྱ་བ་བྱས་པའི་རྣལ་འབྱོར་ལ། ། བྲེལ་བ་མང་པོས་དགོས་པ་མེད། ། ཅེས་གསུངས་པ་དེ་བུ་སློབ་རྣམས་ཀྱི་ཐུགས་ལ་ཤིན་དུ་བཅགས་པར་གྱུར་ཏོ། ། དེ་ནས་རྗེ་བཙུན་ཆེར་བསྙུང་བའི་ཚུལ་བསྟན་པའི་ཚེ། དགེ་བཤེས་རྩག་ཕུ་པ་ཤ་ཆང་གི་འབུལ་བ་མཚོན་པ་ཅིག་ཁྱེར་ཏེ། བསྙུན་འདྲི་བ་ལྟར་བྱས་བྱུང་བ་ན་རེ། རྗེ་བཙུན་ལྟ་བུ་འི་གྲུབ་ཐོབ་ལ་ཡང་བསྙུང་གཞི་འདི་ལྟ་བུ་ཡོང་མ་ཐང་ལགས་ཏེ་བྱུང་། འདི་ལ་བགོ་ཐབས་ཡོད་ན་བུ་སློབ་རྣམས་ལ་བགོསྤོ་ཐབས་ཡོད་ན་བདག་ལྟ་བུ་ལའང་སྤོས་པས་ཆོག་པར་འདུག་སྟེ། ཐབས་ནི་མེད། ད་ཅི་གྲག་ན་ཞུ་བ་ལ། རྗེ་བཙུན་ཞལ་འཛུམ་མཛད་ནས། ང་ལ་ནད་འདི་ཡོང་དོན་མེད་ཏེ་མི་ཡོང་དབང་མེད་ཅིག་བྱུང་བ་ཁྱེད་རང་ལ་གསལ་ལས་ཆེ། སྤྱིར་གང་ཟག་ཕལ་བའི་ནད་དང་ཆོས་པའི་ནད་མི་འདྲ་རྐྱེན་ཐོག་ཏུ་བཞག་པས་ཆོག་པ་ཡིན། ཁད་པར་ངའི་ནད་རྒྱན་ཡིན་གསུང་སྟེ་མགུར་འདི་གསུངས་སོ། ། འཁོར་འདས་འོད་གསལ་གྱི་དབྱིངས་སུ་གསལ། ། ཕྱག་གི་རང་ས་ཟིན་པ་ལ། ། ཕྱག་རྒྱ་ཆེན་པོའི་རྒྱས་བཏབ་པས། ། གཉིས་སུ་མེད་པའི་ཆེ་བ་ཡོད། ། ཐོགས་བརྡུག་མེད་པའི་སྤོབས་པ་ཅན། ། ནད་དང་གདོན་དང་སྡིག་སྒྲིབ་རྣམས། ། རྣལ་འབྱོར་ང་ཡི་རྒྱན་དུ་མཛེས། ། རྩ་ཐིག་རླུང་གསུམ་རྣམ་པར་གནས། ། 