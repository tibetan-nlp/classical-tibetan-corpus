ང་རང་མཐོང་ཆེ་མ་ཡིན་ཏེ། ། གཞན་ལ་དཀོན་པའི་ཁྱད་ཆོས་འགའ། ། གཞན་ཕན་མེད་པས་བློ་མ་བདེ། ། འོན་ཀྱང་ནན་ཏན་ཞུས་དག་གིས། ། ཆོས་དང་རང་གི་སེམས་རྒྱུད་འདྲེས། ། ཚིག་དོན་མ་བརྗེད་ཝལ་ལེ་བདོག། སླར་ཡང་རྒྱ་གར་ཡུལ་དུ་ཡོང། ། པཎ་ཆེན་ནཱ་རོ་ལ་། ། སོགས་གྲུབ་ཐོབ་རྣམས་ལས་ཞུས་པས་ཆོག། མི་ཁྱེད་རང་དེང་ནས་བླ་མ་དང་། ། ཆོས་བཤད་ལོཙྪའི་ཁུར་བོར་ལ། ། གནོང་འགྱོད་དང་བཅས་ཡུལ་ལ་བྱོན། ། སྡིག་ལ་མཐོལ་བཤགས་དྲུག་པོ་གྱིས། ། བསམ་སྦྱོར་འདི་འདྲ་བྱེད་བཞིན་དུ། བླ་མའི་རློམ་སེམས་བྱས་ལགས་ཀྱང་། བླུན་པོ་འགའ་ཡི་མགོ་སྐོར་ལས། ། སྐལ་ལྡན་སྨིན་གྲོལ་ག་ལ་འབྱུང་། མི་ལུས་རིན་ཆེན་རྙེད་དཀའ་འདིས། ། ངན་སོང་གསུམ་པོ་བསྒྲུབ་མི་འཚལ། ། ཅེས་དེ་སྐད་གསུངས་པས། ། གཉོས་ན་རེ། ། ད་སེམས་ལས་མ་བྱེད་པར། ། ངའི་དཔེ་ཆ་མ་ཕྱིར་གཡར་ནས་བྲིས་ཆོག་ཟེར་བས། ། ཁྱོད་ཀྱིས་མ་ཕྱིཨེ་གཡོར་ཡང་མི་ཤེས། གཡར་རུང་ཁྱོད་དང་ང་བླ་མ་དང་གདམས་ངག་མི་གཅིག་པས་ཕན་ཡང་མི་ཐོགས། ། ཁྱོད་ཀྱི་དཔེ་ཆ་བས་ང་རང་གི་བློ་ལ་ཡོད་པ་རྣམས་དགའ་སྟེ། འོན་ཀྱང་རྒྱ་གར་དུ་མྱུར་དུ་སླེབས་པ་ཞིག་བྱེད་དགོངས་པ་ཐུགས་ལ་ཤར་ཞིང་། ཞལ་ནས། ངེ་ཀ་བྱེད་པས་མ་ཕྱི་གཡོར་ཅིག་གསུངས་སོ། ། དེ་ནས་བལ་པོར་ཕེབས་པ་དང་། གཉོས་དང་སྡེབས་རུང་སྡིག་གསོག་པ་འདུག་དགོངས་ནས་མི་འགྲོ་བའི་ལོ་རྒྱུས་བྱས་པས། གྱེས་འགྲོ་ཁར། གཉོས་ན་རེ། འོ་ན་དཔེ་ཆ་ཆུ་ལ་ཤོར་བའི་གཏམ་གང་དུ་སུ་ལའང་མ་གཏོང་བར་ངའི་སར་དཔེ་ཆ་འབྲི་བ་ལ་ཤོག་ཟེར་བ་ལྟར་གྱི་ཆད་མདོ་བྱས་ནས། 