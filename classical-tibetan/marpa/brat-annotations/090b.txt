དྲངས་ཡོན་སྦྱོར་དད་གཏོང་མཆོག་ལ་གོམས་པ་ཡི། ། གྲུ་མོ་ཚོང་དཔོན་པདྨ་དགྲ་འདུལ་གྱིས། ། གཏན་ལ་མེད་པའི་སྙིང་སྟོབས་ཡང་དག་བསྐྱེད། 7། བྲིས་རྐོས་བྱེད་པོ་ཀརྨ་བསམ་འགྲུབ་དང་། ། ཚེ་རིང་ལ་སོགས་སོར་མོའི་འདུ་བྱེད་ལས། ། བསྐྲུན་པའི་སྐྱེ་རྒུའི་མཆོད་སྡོང་གཅིག་པུ་པ། ། ལེགས་བྱས་བླ་ན་མེད་པ་འདི་ཉིད་གྲུབ། 8། དགེ་པས་གཏོང་དང་ལས་ཀྱིས་འབྲེལ་པ་བཅས། ། མཁའ་མཐས་གཏུགས་པའི་མར་གྱུར་སེམས་ཅན་ཀུན། ། སྡུག་བསྔལ་རྒྱ་མཚོའི་འཁོར་བ་ཕྱིར་བསྙིལ་ཏེ། ། ཐར་པ་མཆོག་ལ་མྱུར་དུ་གནས་པར་ཤོག9། སྐྱེ་བའི་ཕྲེང་བར་། ། ལུས་མཆོག་ལྷ་ལས་འཁོར་ལོ་བཞི་ལྡན་ལྷག་པ་ཐོབ་པ་ནི། ། དགེ་མཛད་བླ་མའི་རྣམ་རོལ་ལས་། ། བྱུང་མཚན་ལྡན་བཤེས་གཉེན་དམ་པས་རྗེས་བཟུང་ནས། 10། རྒྱུ་དང་འབྲས་བུའི་ཐེག་ཆེན་དམ་ཆོས་ལ། ། ངོམ་པ་མེད་པར་སྐྱོད་ཅིང་གནས་སྐབས་སུ། ། བྱང་ཆུབ་སེམས་དང་དྲི་མེད་ཤེས་རབ་དང་། ། ཚུལ་གནས་སྒོམ་པའི་རྩེ་མོར་ཕྱིན་པ་ལས། 11། གཉུག་མའི་ཡེ་ཤེས་ལྷན་ཅིག་སྐྱེས་པ་ནི། ། བསལ་བཞག་མེད་པ་མངོན་སུམ་མཐོང་པ་ལས། ། ཟུང་འཇུག་འབྲས་བུའི་ཧེ་རུ་ཀ་དཔལ་ཆེ། ། མར་སྟོན་ཆོས་རྗེའི་གོ་འཕང་ཐོབ་པར་ཤོག12། དེ་ལས་མཁའ་དང་སྲིད་པ་ཇི་སྲིད་བར། ། སྐུ་དང་ཡེ་ཤེས་རྣམ་པ་ཐམས་ཅད་པས། ། འགྲོ་ལ་གནས་སྐབས་མཐར་ཐུག་མ་ལུས་པར། ། ཕན་པ་བླ་མེད་བྱེད་པ་ཉིད་གྱུར་ཅིག13། 