ངེད་རྣམས་ཀྱི་ཚོགས་ཆུང་འདི་ཁྱེད་བར་ཆད་མེད་པར་འདིར་བྱོན་པའི་དགའ་སྟོན་ཡིན། ཁྱེད་ཀྱིས་ཀྱང་སྐྱེས་ཁ་ལ་དྲི་བ་དེ་དག་གི་ལན་དུ་གླུ་ཞིག་ལོང་མཛོད་གསུངས་པའི་ལན་དུ། ཡིད་གདུང་བས་སྐྱོ་བ་སངས་པར་བྱེད་པ་ཆོས་སྐྱོང་གི་བཤུགས་གླུའི་སྐད་ལ་རྟ་དྲངས་ཏེ། བླ་མ་དང་མཇལ་ཚུལ་ངོ་མཚར་ལྟས་བརྒྱད་ཀྱི་མགུར་ཆེན་འདི་བླ་མ་དང་མཆེད་ལྕམ་རྣམས་ལ་སྐྱེས་སུ་ཕུལ་ལོ། ། ། ། དཔལ་ཀ་ན་ཀ་ཤིས་དབུ་། ། འདིར་བཞུགས་གསན་ཅིག་མཆེད་ལྕམ་རྣམས། ། མི་ང་རང་གང་ཡིན་ཟེར་ཙ་ན། ། མཚན་སྙན་མར་པ་ལོ་ཙྪ་ཡིན། ། ལྟེ་བ་བོད་ཡུལ་དབུས་སུ་བཅད། ། སྦྱངས་པ་ལྷོ་བལ་རྒྱ་རུ་བྱས། ། རྒྱ་གར་ཡུལ་དུ་ལན་གསུམ་ཕྱིན། ། དུས་ད་རེས་ནན་ཏན་ཞུས་དག་བྱས། ། ཞབས་པད་སྤྱི་བོས་རེག་མཛད་ཅིང་། ། གསུང་དོན་བདུད་རྩིའི་རྗེས་གནང་བའི་། ། སྤྱིར་ཆོས་འབྲེལ་ཅན་གྱི་བླ་མ་མང་། ། དཔལ་སིང་གྷ་གླིང་པས་སྣ་། ། དྲངས་མངོན་ཤེས་རིག་པ་མངའ་བརྙེས་ཤིང་། ། སྣང་བ་འགྱུར་ངེས་བཅུ་གསུམ་བཞུགས། ། ཀུན་གྱི་ནང་ནས་མཆོད་སྡོང་བཞིན། ། རྗེ་འགྲན་གྱི་དོ་མེད་ནཱ་རོ་པ། ། རྡོ་རྗེ་འཆང་ཆེན་མི་གཟུགས་ཅན། ། རྗེ་ཁོང་གི་དྲིན་ལ་འཁོར་ཐབས་མེད། ། ཕ་ཡིད་ལ་གཅགས་སོ་སྦྲུལ་པའི་སྐུ། ། མི་ཁོ་བོས་མ་བཙལ་ས་ཕྱོགས་མེད། ། ཞལ་ཡང་དེ་མཇལ་དེ་མ་མཇལ། ། རི་མུན་པ་ཅན་གྱི་ནགས་འདབས་སུ། ། ངོ་མཚར་ཤེལ་གྱི་ཕ་བོང་ལ། ། རྒྱ་ཡིས་འབུར་དུ་བཀོད་པ་བཞིན། ། ཕ་རྗེ་བཙུན་གཤེགས་པའི་ཞབས་རྗེས་མཐོང་། ། ལར་ངོ་མཚར་ཆེ་ན་དེ་ཆེ་མོད། ། 