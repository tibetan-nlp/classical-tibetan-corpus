ཐམས་ཅད་འདོད་ཅན་ཕྱིན་ཏེ། ཨ་ལ་ལའི་རུང་བ་བགྱིད་པར་རུང་ངམ། དེ་ཅི་ཡིན། ཡངས་པ་ཅན་གྱི་དགེ་སློང་རྣམས་ལྟ་སྤྱོད་མི་མཐུན་པས། ཆོས་མིན་དང་མཐུན་པས་ཆོས་ཀྱི་ལས་བྱས་ནས་ཨ་ལ་ལ་ལ་ཞེས་བྱ་བས་རུང་བར་བྱེད་དོ། ། ཚེ་དང་ལྡན་པ་རུང་བ་མ་ཡིན་ནོ། ། གང་དུ་བཅས་ཙམ་པར་རོ། གང་ལ་བརྟེན་ཏེ་བཅས། དྲུག་སྡེ་ལའོ། ། ལྟུང་བ་ཅིར་འགྱུར། ཉེས་བྱས་སུའོ། ། གནས་བརྟན་འདི་ནི་གཞི་དང་པོ་མདོ་སྡེ་ལས་འདས། འདུལ་བ་ལས་འདས། སྟོན་པའི་བསྟན་པ་དང་བྲལ་ཏེ་མདོ་སྡེ་ལ་མི་འཇུག། འདུལ་བ་ལ་མི་སྣང་། ཆོས་ཉིད་དང་འགལ་བ་སྟེ། དེ་ལ་རུང་བར་སྟོན་ཅིང་སྤྱོད་ན། དེ་བཏང་སྙོམས་སུ་བཞག་གམ། དེ་ཅང་མི་སྨྲ་བར་འདུག་གོ། གནས་བརྟན་དེ་ནི་དེར་བས་ན། འདི་ཞུ་བར་བགྱི་སྟེ། རྗེས་སུ་ཡི་རང་གིས་རུང་བ་རུང་ངམ། ལྔར་བཞིན་སྦྱར་ལ། སྔར་ལྟ་བུའི་ལས་བྱས་ནས་ཉེ་འཁོར་གྱི་དགེ་སློང་རྣམས་རྗེས་སུ་ཡི་རང་བ་བྱེད་དུ་འཇུག་ཅིང་། དེས་རུང་བར་བྱེད་དོ། ། མི་རུང་སྟེ་ཙམ་པར། དྲུག་སྡེ་ལ་ཉེས་བྱས་སོ། ། ཀུན་སྤྱོད་ནི་རང་གི་ལག་གིས་ས་བརྐོས་ནས་ཀུན་ཏུ་སྤྱོད་པས་རུང་བར་བྱེད་དེ། མཉན་ཡོད་དུ། དྲུག་སྡེ་ལ་ལྟུང་དུའོ། ། ཚྭ་ནི། ཇི་སྲིད་འཚོའི་བར་དུ་དུས་རུང་དང་བསྲེས་ནས་སྤྱོད་ཅིང་དུས་རུང་དུ་བྱེད་དེ། རྒྱལ་པོའི་ཁབ་ཏུ་ཤཱ་རིའི་བུ་ལ་ལྟུང་བྱེད་དུའོ། ། ལམ་གྱིས་རུང་བ་ནི་དཔག་ཚད་དང་དཔག་ཚད་ཕྱེད་དུ་སོང་ནས། འདུས་ཤིང་ཟན་ཟོས་ནས་ལམ་གྱིས་རུང་བར་བྱེད་དོ། ། རྒྱལ་པོའི་ཁབ་ཏུ་ལྷ་སྦྱིན་ལ་ལྟུང་བྱེད་དུའོ། ། སོར་མོ་གཉིས་ནི་ལྷག་པོར་མ་བྱས་པའི་བཟའ་བཅའ་སོར་མོ་གཉིས་ཀྱིས་རུང་བར་བྱས་ཏེ་ཟ་སྟེ། མཉན་ཡོད་དུ་མང་པོ་ལ་ལྟུང་བྱེད་དུའོ། ། 