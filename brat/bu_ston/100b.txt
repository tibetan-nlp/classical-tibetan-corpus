གཞི་ཐམས་ཅད་ཡོད་སྨྲའོ། ། མཁན་པོ་རྒྱལ་རིགས་བསླབ་པ་ལ་གུས་པའི་མཆོག་སྒྲ་གཅན་ཟིན་བཟང་པོ། ། སྐད་སཾ་སྐྲི་ཏའི་སྐད་སྣམ་སྦྱར་སྣམ་ཕྲན་ཉེར་ལྔ་པ་ནས་དགུ་པ་ཡན་ཆད་ལ་རྟགས་ཨུད་པལ་དང་པངྨ་དང་རིན་པོ་ཆེ་དང་ཤིང་ལོ་འབྱུང་ངོ་། ། དགེ་འདུན་ཕལ་ཆེན་པ་ནི་དགེ་འདུན་ཡང་ཡིན་ལ། ། དེ་ཉིད་ཕལ་ཆེ་བ་ཡང་ཡིན་པས། དགེ་འདུན་ཕལ་ཆེན་པ། མཁན་པོ་བྲམ་ཟེ་སྦྱངས་པའི་ཡོན་ཏན་གྱི་མཆོག་འོད་སྲུངས་ཆེན་པོ། ། སྐད་ཐ་མལ་བའི་སྐད། སྣམ་ཕྲན་ཉེར་གསུམ་ནས་བདུན་ཡན་ཆད་རྟགས་དུང་ངོ་། ། སྐྱེ་བོ་མང་པོས་བཀུར་བའི་སློབ་དཔོན་གྱི་ལུགས་སྟོན་པས་ཀུན་གྱིས་བཀུར་བ། མཁན་པོ་དམངས་རིགས་འདུལ་བ་འཛིན་པའི་མཆོག་ཉེ་བ་འཁོར། སྐད་ཟུར་ཆག་པ་ཨ་ཝ་བྷྲཾ་ཤའི་སྐད། སྣམ་ཕྲན་ཉེར་གཅིག་ནས་ལྔ་ཡན་ཆད་རྟགས་མེ་ཏོག་སོ་རྩི་ཀའོ། ། གནས་བརྟན་པ་ནི་གནས་བརྟན་འཕགས་པའི་རིགས་ཡིན་པར་སྨྲ་བས་གནས་བརྟན་པ། མཁན་པོ་རྗེ་རིགས་མཐའ་འཁོབ་འདུལ་བའི་མཆོག་ཀཱ་ཏྱཱ་ཡ་ན། སྐད་འབྲིང་དུ་འདོན་པ། སྣམ་ཕྲན་དང་རྟགས། མང་པོས་བཀུར་བ་དང་མཐུན་པར་གྲག་གོ། ཁ་ཅིགཕལ་ཆེན་པ་སྐད་འབྲིང་དུ་འདོན་པའི་སྐད། ཀུན་གྱིས་བཀུར་བ་ཐ་མལ་བའི་སྐད། གནས་བརྟན་པ་ཟུར་ཆག་ཏུ་འདོད་དོ། ། དེ་ལྟར་བཅོ་བརྒྱད་པོ་ལྟ་བའི་ཁྱད་པར་ཆེ་ཞིང་། སྟོན་པའི་བསྟན་པ་ཡིན་ཏེ། ཇི་སྐད་དུ། ལྟ་བའི་བྱེ་བྲག་འབའ་ཞིག་གི། རྒྱུ་ཡིས་འདི་དག་ཐ་དད་བྱས། ། སྟོན་པ་ཐ་དད་ཡོད་མ་ཡིན། ། ཞེས་པ་དང་། ཤཱཀྱ་སེང་གེའི་བསྟན་པ་ནི། དེ་ལྟར་དབྱེ་བ་བཅོ་བརྒྱད་དུ། ། འགྱུར་ཏེ་འགྲོ་བའི་། ། སྔོན་གྱི་བླ་མ་འཕྲིན་ལས་ངེས་པ་ཡིན། 