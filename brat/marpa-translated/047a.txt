བོད་ཡུལ་གྱི་མར་པ་ལོ་ཙྪ་ཁྱོད། ། རིགས་ལྔ་བྱ་འཕུར་ཆོས་ཉིད་ཀློང་། ། འཁོར་ལོས་སྒྱུར་རྒྱལ་རིན་ཆེན་འཛིན། ། རིགས་བརྒྱུད་ནམ་མཁའི་མེ་ཏོག་ཡུལ། ། ཆོས་བརྒྱུད་ཆུ་བོའི་གཞུང་དང་ལྡན། ། ཞེན་པ་རྡོ་ལ་རི་མོ་བཀྲ། ། འཁོར་བ་ཆུ་རིས་རང་ཡལ་འགྱུར། ། བུ་སེང་གེ་ཁྱུང་གི་ཕྲུ་གུ་བཞིན། ། སློབ་མ་བས་ཀྱང་ཡང་སློབ་བཟང་། ། ཐེག་པ་ཆེན་པོའི་དོན་རྟོགས་ནས། ། ལས་ཅན་སྨིན་དང་གྲོལ་། ། གྱུར་སྐལ་ལྡན་གདུལ་བྱའི་རྒྱལ་པོ་ཁྱོད། ། ད་ནི་བོད་ཡུལ་དབུས་སུ་བྱོན། ། བྱང་ཕྱོགས་ཁ་བ་ཅན་གྱི་ལྗོངས། ། སྤོས་ཀྱི་ཤིང་རྣམས་རྒྱས་པའི་ས། ། སྨན་སྣ་ཚོགས་སྐྱེ་བའི་རི་མགུལ་ན། ། སྐལ་ལྡན་གདུལ་བྱསྣོད་ལྡན་ཡོད། ། བུ་དེ་རུ་སོང་ལ་འགྲོ་དོན་མཛོད། ། ཁྱོད་ཀྱི་འགྲོ་དོན་གྲུབ་པར་ངེས། ། ཚེ་འདིར་བརྩེ་བདུངས་ནང་མཐུན་པས། ། འོད་གསལ་ངང་ལ་འདུ་འབྲལ་མེད། ། ཕྱི་མ་དག་པ་མཁའ་སྤྱོད་དུ། ཁོ་བོས་བསུ་ནས་འབྲལ་མེད་དུ། ། འགྲོགས་པར་འགྱུར་ལ་གདོན་མི་ཟ། ། བུ་ཁྱོད་ཀྱི་སེམས་ལ་དེ་ལྟར་ཞོགཅེས་གསུང་ཞིང་། ད་ཁྱོད་འདི་ནས་མཻ་ཏྲི་བའི་སར་སོང་ལ། འདོད་ཆོས་རྣམས་ནན་ཏན་གྱི་སྒོ་ནས་ཞུས་ཤིགསྔར་བས་ཀྱང་ངེས་ཤེས་འདྲོངས་པ་ཞིག་ཡོང་བ་འདུག་གམ་གསུངས་སོ། ། དེ་ནས་མར་པས་བོད་ལ་འབྱོན་པར་ཐུགས་ཆས་པའི་ཚེ། ཕུ་ལ་ཧ་རིའི་ནུབ་ཕྱོགས་ཨ་མྲའི་ཚལ་གྱི་ཤིང་དྲུང་ཞིག་ཏུ་གཟིམས་པའི་ཐོ་རངས་ཤིག་གི་ཐུགས་དགོངས་ལ། ངས་ཚེ་འདིར་བོད་ནས་རྒྱ་གར་ལ་ལན་གསུམ་ཡོང་པའི་སྔ་མ་ལ་ལོ་བཅུ་གཉིས། 