མེ་རི་ལྟར་འབར་བའི་དགོན་པ་ན་བཞུགས་ཏེ་ལམ་བགྲོད་དཀའ་མོ་རང་ཡོད་པས་མ་ཕྱིན་བ་གྲགས་ཟེར་བ་འགའ་བྱུང་བས། ཚེ་འདིའི་ཕྱིར་ནོར་འཚོལ་བ་ནི་མིན། ཆོས་ཕྱིར་ཤི་ནའང་ཤི་འགྲོ་དགོས་དགོངས་པ་ཐུགས་ལ་ཤར་ནས་ཐེ་ཚོམ་མེད་པར་བྱོན་ཏེ། མཻ་ཏྲི་པའི་བཞུགས་སར་ཉི་མ་སྔ་ཕྱེད་ཙམ་ལ་ཕེབས་པས། ཤིང་ནྱ་གྲོ་ཏའི་གྲིབ་མ་ལ་བཞུགས་པ་དང་མཇལ་བས། བྱང་ཆུབ་སེམས་དཔའ་རྟག་ཏུ་ངུ། བྱང་ཆུབ་སེམས་དཔའ་ཆོས་འཕགས་དང་མཇལ་བ་ལྟ་བུའི་དགའ་བ་ཆེན་པོ་སྐྱེས་ནས་རྐྱོང་ཕྱག་ལན་བདུན་བཙལ། གསེར་ལ་སོགས་ཀྱི་འབུལ་བ་བགྱིས་ཏེ། བླ་མའི་སྐུ་གསུང་ཐུགས་ལ་བསྟོད་པའི་མགུར་འདི་ཕུལ་ལོ། ། ། ། ཁྱེད་འགྲོ་བའི་དོན་དུ་འཛམ་གླིང་འདིར། ། རྒྱལ་པོའི་རིགས་སུ་སྐྱེ་བ་བཞེས། ། ཕྱི་ནང་སྒྲུབ་ཐབས་སྣ་ཚོགས་མཁྱེན། ། མཻ་ཏྲི་པ་ལ་ཕྱག་འཚལ་ལོ། ། རྗེ་བཙུན་སྒྲོལ་མས་ལུང་བསྟན་ནས། ། བར་ཆད་མེད་པར་བྱིན་གྱིས་བརླབས། ། རི་ཁྲོད་དབང་ཕྱུག་ཞབས་རྡུལ་རོག། ཨ་ཝ་དྷཱུ་ཏི་ཁྱོད་ལ་བསྟོད། ། སྐུ་ནི་རིན་ཆེན་གསེར་གྱི་རི། ། ཡེ་ཤེས་སྨོན་སོགས་རྣམ་དག་པ། ། ཉོན་མོངས་ནད་རྣམས་འཇོམས་། ། ཆོས་ཀྱི་མཛད་ཉི་མ་ཁྱོད་ལ་བསྟོད། ། ཐུགས་ནི་སྟོང་ཉིད་རྡོ་རྗེ་ཡིས། ། བདག་ལྟའི་རི་བོ་ཆེན་པོ་འཇོམས། ། ཆོས་རྣམས་། ། མཉམ་པ་ཉིད་གཟིགས་མཉམ་མེད་བླ་མ་རྗེ་ལ་བསྟོད། ། སྤྲུལ་སྐུ་འཛམ་གླིང་ཀུན་གྱིས་རྒྱན། ། རྡོ་རྗེ་སེམས་དཔའི་ངོ་པོ་ཉིད། ། ཐུགས་རྗེའི་གཏེར་ལྡན་འགྲོ་བའི་མགོན། ། གཙུག་གི་རྒྱན་གྱུར་ཁྱེད་ལ་བསྟོད། ། མི་དང་མི་མིན་འབྱུང་པོའི་ཚོགས། ། གང་ཞིག་དྲེགས་ཅན་མ་ལུས་པ། ། 