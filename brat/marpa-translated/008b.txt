སྐྱོ་འཇིགས་མེད་པར་སྐྱབས་སུ་མཆི། ། ཐུགས་རྗེའི་ལྕགས་ཀྱུ་འོད་ཟེར་ཅན། ། མ་རིག་མུན་པ་བསལ་ནས་ཀྱང་། ། ལུས་ངག་ཡིད་གསུམ་གཟུང་དུ་གསོལ། ། ཞེས་གསོལ་བ་བཏབ་པ་ལགས་ཤིང་། ། མར་པས་རྒྱུད་ཀྱི་སློབ་གཉེར་ཚར་ནས་བླ་མ་ལ་དྲིན་ལན་གྱི་མཆོད་པ་ཕུལ། ལུས་ངག་ཡིད་གསུམ་གྱི་སྒྲུབ་པས་མཉེས་པར་མཛད། དེ་ནས་མར་པ་པུ་ལ་ཧ་རིར་བྱོན་པས་ལམ་གྱི་ལྷ་ཁང་ཞིག་ཏུ་གཉོས་ལོཙྪ་བ་དང་འཕྲད་པས། ཁོང་ན་རེ། མར་པ་ཁྱེད་ཀྱིས་གནང་ནས་སློབ་གཉེར་ཅི་ལ་བྱས་ཟེར། ངས་ཕ་རྒྱུད་བསླབས་བྱས་པས། འོ་ན་བགྲོ་གླེང་བྱེད་ཟེར། མཛད་པས། མར་པས་ཏོག་ཐོན་པས་གཉོས་ན་རེ། གནས་པ་རྩ། གཡོ་བ་རླུང་། བཀོད་པ་བྱང་ཆུབ་སེམས་ཀྱི་གདམས་ངག་ཡོད་པ་མ་རྒྱུད་མ་ཧཱ་མཱ་ཡ་བྱ་བ་དགོས་པ་ཡིན། གསང་འདུས་ཡང་བོད་ན་དར་ཟེར། མ་ཧཱ་མ་ཡའི་ཆོས་སྐད་ལབ་ཏུ་བྱུང་བ་ལ། ལན་འདེབས་རྒྱུ་མ་བྱུང་བས། མར་པས། རྗེ་ནཱ་རོའི་དྲུང་དུ་བྱོན་ཏེ་ཕྱག་ཕུལ་བས། ནཱ་རོ་པའི་གསུང་ནས། གསང་འདུས་ཡིད་ཆེས་པར་ཐོབ་བམ་གསུངས་པ་ལ། གསང་འདུས་ཡིད་ཚིམ་པར་ཐོབ་ལགས་པས། ལམ་བར་དུ་གདག་རང་གི་གྲོགས་པོ་དང་འཕྲལ་ཆོས་སྐད་བྱས་པས་གསང་འདུས་ལ་བདག་རྒྱལ་ཏེ། བདག་ལ་མ་ཧཱ་མ་ཡའི་ཆོས་གཏམ་ལབ་རྒྱུ་མ་བྱུང་བས། མ་ཧཱ་མ་ཡ་ཐུགས་ལ་འདོགས་པ་ཞུ་ཞུས་པས། ཁྱོད་ལ་གསངན་བ་འདས་པ་ང་རང་གིས་བཤད་ཀྱང་ཆོག་སྟེ། ད་ལྟ་དུས་ལ་མ་བབ་པས་ཡེ་ཤེས་སྙིང་པོའི་དྲུང་དུ་བཏང་བ་ཡིན། ང་རང་གིས་སང་དུས་ལ་བབ་ཚེ་བཤད། མ་ཧཱ་མ་ཡ་ང་རང་གིས་ཤེས་ཏེ་དུག་མཚོའི་གླིང་ན་དཔལ་ཞི་བ་བཟང་པོ་ཞེས་བྱ་བ། 